VI .-

 

sunt , ad rhythmicum passim accedente. Sequuntur capita·
nonnulla historica, ex annalibus Ettaberii‚ El mesfidii, El
makrisii, Ebu chanekaemi, El isfahffii, magni nominis viro-
rum, hausta. claudunt agmen aliquot carmina et epigram-
mata, quae varia argumenta tractant, scripta sermone expolite,
attamen planiori, quam qui severus et asper priscis illis
poetis, Mohammedis aequalibus, usitatus est. ι

Libri manu scripti, ex quibus sumta sunt, quae ex
mille noctibus atque historia bellatorum et. historia Antarae
depromta dedi, non ubique satis emendate exarati sunt3
sed passim in iis nominativus positus est pro accusativo,
atque versa vice pro nominativo accusativus, aliaque hujus
generis perversa in iis scripta deprehenduntur, qualia in
exarandis libris ab indoctis librariis peccari jam Sacyus plus
semel notavit, Gram. arab. part. 2. §. 873 Calila et Dimna,
Paris. 1816. pag· 58-60, Quae scripturae perversae inpri-
mis eorum librorum in exemplaribus deprehendi solent, qui
leviora argumenta tractant5 hi enim libri potissimum ab
hominibus indoctis, neque arte grammatica satis imbutis exa-
rabantur et transscribebantur. Ego vero sic existimavi, mei
officii. esse, ut ex edenda scriptura arabica istas maculas a
librariis vel rudibus vel socordibus inductas, quantum possem,
tollerem, omniaque quac ponerem ad sana grammaticae prae-
cepta reficerem. Nam', ut vere arabice scribatur, non solum
videndum est, ut verba usurpentur ea, quae nemo jure
reprehendat, sed etiam ea sic et casibus, et temporibus, et
genere, et numero conserventur, ut ne quid perturbatum,
ac discrepans, aut praeposterum sit. Neque qui apud nos
viri clari libros graecos latinosque ex codicibus manu scriptis
edunt, scripturam multifaria librariorum sorde inquinatam

typis quoque exscribendam sibi esse ducunt, sed potius

